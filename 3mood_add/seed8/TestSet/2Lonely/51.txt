คืนนี้เธอจงนอนด้วยใจเป็นสุข
ขอจงลืมวันวานผ่านมา
คืนนี้ไม่ต้องกลัวเรื่องใดหรอกหนา 
เพราะฉันยังคงอยู่ใกล้ชิดเธอ

คืนนี้ดาวลางเลือนเสียงนกละเมอ  
เสียงเรไรบรรเลงเรียกขวัญ 
ตัวฉันนั้นจะคอยดูแลป้องกัน       
ริ้น ยุง ไร เข้ามาใกล้เธอ

* หลับตาซิที่รัก  ในวงแขนของฉัน  
จะไม่มีผู้ใดคิดทำร้ายเธอได้
หลับตาซิที่รัก  ขอจงนอนหลับฝัน 
เพื่อพรุ่งนี้ได้พบวันใหม่กับฉัน

จงพริ้มตาแล้วนอนเสียนะเจ้านอน     
เสียงเจ้าแมวเกเรก้องดัง
ฟังซิเจ้าจงฟังลืมเถิดความหลัง  
เพราะฉันยังคงอยู่ใกล้ชิดเธอ

คืนนี้เธอจงนอนด้วยใจเป็นสุข
ขอจงลืมวันวานผ่านมา
คืนนี้ไม่ต้องกลัวเรื่องใดหรอกหนา 
เพราะฉันยังคงอยู่ใกล้ชิดเธอ

(*)

เพื่อพรุ่งนี้ได้พบวันใหม่.....กับฉัน									