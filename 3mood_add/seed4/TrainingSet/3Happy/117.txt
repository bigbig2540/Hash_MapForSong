เผื่อใจไว้ก่อน อย่าเพิ่งทุ่มเทให้ฉันเลย
ฉันอาจตกเป็นจำเลย  เรื่องทำเธอเสียใจ
หากไม่เป็นดั่งเธอหวังที่ตั้งใจวาดเอาไว้
สุดท้ายคงต้องกลายเป็นผู้ร้ายทำลายเธอ

อยากทำเพื่อเธอ อยากเป็นดั่งคนที่เธอหวัง
แต่ว่าใจฉันยังหวั่น   หวั่นทำเธอคอยเก้อ
กับใจเธอที่ให้ฉัน  มันมากมายซะล้นเอ่อ
ยิ่งมากก็ยิ่งกลัว

* เผื่อใจเอาไว้ก่อน เธอยังไม่สาย
ให้โอกาสใจเธอลองมองใครนอกจากฉัน
ขอยอมเป็นหนึ่งในตัวเลือกของคนที่เธอฝัน
เพียงแค่นั้นก่อน อย่าทุ่มความสำคัญ

** ทนรอสักหน่อย ปล่อยให้เวลาบอกหัวใจ
ฉันคนนี้ที่เป็นไป ใช่ไหมที่ต้องการ
ให้ความรักเป็นหนังสือ เพียงแค่เธอค่อยๆ อ่าน
ค้นหาใจของเธอ

(*)

เจ็บคงมีที่เพียงฉันและเธอ
แต่เพื่อแลกกับคำตอบ  
ตีกรอบให้เธอได้เจอคนที่ดี
 
( * , ** )

ให้ความรักเป็นหนังสือ 
เพียงแค่เธอค่อยๆ อ่าน
ค้นหาใจของเธอ									