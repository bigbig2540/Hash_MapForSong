ถึงจะสิ้น วิญญาณกี่ครั้ง ฉันก็ยังรักเธอฝังใจ
แม้จะสิ้น ดวงจันทร์ไฉไล ไม่เป็นไรเพราะยังมีเธอ
ฟ้าจะมืด จะมัวช่างฟ้า ขอให้มี สายตาหวานละเมอ
ถึงจะสิ้น แผ่นดินนะเธอ ให้ได้เจอ ยิ้มเธอชื่นใจ

* ไม่ได้ชิด ก็ขอเพียงได้ชม ไม่ได้สม ไม่เห็นแคร์อะไร
ขอให้ได้รัก ข้างเดียวเอาไว้ ไม่เช่นนั้น ใจฉันใจฉันคงหลุดลอย

** ถึงโลกแตก แหลกราญสิบครั้ง ฉันก็ยัง หวังใจรอคอย
แม้นจะสิ้น วิญญาณเลื่อนลอย ก็จะคอย พบเธอชาติอื่นเอย

( * , ** )									