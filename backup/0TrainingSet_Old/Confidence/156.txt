ในชีวิตของคนทุกคน ต้องเคยผ่านร้อนและหนาว 
และพบเรื่องราวบางอย่างที่ฝังใจ 
ทุกครั้งที่เธอปวดร้าว หมดสิ้นกำลังจะก้าวเดินไป 
วันเวลาที่แสนมืดหม่นก็คงจะเดินผ่านไปช้าช้า 
จนเธอเองลืมนึกไปว่าได้เดินมาไกลเท่าไร 
จนเธอเองมองข้ามบางอย่าง นั่นคือพลังแกร่งกล้าในใจ 
ที่ยังฝันอยู่ในจิตใจลึก ๆ มานาน 
และในวันนี้ เธอนั้นจงหยัดยืน และลุกขึ้นอีกครั้ง ด้วยพลังในหัวใจ 
อย่าไปยอมแพ้ ให้กับปัญหาใด ๆ 
จงพร้อมจะอดทนก้าวไปสู่หนทางที่ฝันใฝ่ด้วยตัวเอง 
(ก้าวไปสู่แสงทองของวันใหม่ด้วยตัวเอง) 
บนถนนที่คนก้าวเดิน จะเป็นดั่งภาพสะท้อนให้เห็นละครที่ต่างชีวิตไป 
ทุกครั้งที่เธอหมดหวัง หมดสิ้นกำลังท้อแท้ในใจ 
เธอจงมองดูภาพผู้คนที่อยู่เดียวดายด้วยความอ้างว้าง 
เพียงเธอมองไปนอกหน้าต่างจะเจอความจริงมากมาย 
คงจะทำให้พบคำตอบ ว่าบนทางเดินที่แสนยาวไกล 
ทุกชีวิต ต้องเดินออกไป เพื่อสู้ความจริง 
ให้เธอได้รู้ นี่แหละใจของคน ที่แท้ยังยิ่งใหญ่ 
ตราบใดความหวัง ยังไม่จางหายไป เมื่อนั้นใจจะไม่แพ้