จากยอดดอยแดนไกลใครจะเห็น
ยากลำเค็ญเพียงใดใจยังมั่น
จะปกป้องผองไทยชั่วนิรันดร์
สิ้นชีวันก็ยังห่วงหวงแผ่นดิน
ด้วยหน้าที่ชีวิตรับผิดชอบ
คือคำตอบที่รออยู่มิรู้สิ้น
ความจริงใจลึกล้ำดั่งอาจิณ
รักแผ่นดินรักเกียรติศักดิ์นักรบไทย
คิดถึงยอดหฤทัยใจแทบขาด
แต่มิอาจตัดสินใจทิ้งไปได้
ด้วยหน้าที่ศรัทธาทั้งใจกาย
คือความหมายเกินค่ากว่าชีวี
ส่งใจข้ามขอบฟ้ามาหาเสมอ
ขอเพียงเธอคอยคู่อยู่ที่นี่
ขอให้รอวันรุ่งของพรุ่งนี้
ฟ้าคงมีพรชัยให้กับเรา