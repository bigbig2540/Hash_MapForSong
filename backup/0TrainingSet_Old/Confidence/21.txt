เพราะฝันของฉันคือวันยิ่งใหญ่

มีจุดมุ่งหมายคือการเป็นดาว

เหน็ดเหนื่อยแรมรอน เร่าร้อนหรือเหน็บหนาว

ใจสั่งให้เท้ายังก้าวเดินไป



ทั้งล้มและลุกต้องทนทุกอย่าง

โดดเดี่ยวอ้างว้างบนทางยาวไกล

บนเปลือกที่สวย ต้องแลกด้วยสิ่งใด

ลำบากเท่าไรจะไขว่คว้ามา



เกลียด ต้องทำ บาดแผลเรื่องธรรมดา

ตามหา ความฝัน



ฉันมีเพียงแค่วันที่หวัง ไม่มีทางให้กลับหลังหัน

จ่ายความเป็นคน เพื่อแลกรางวัลให้ใจ

ฉันมีเพียงแค่วันพรุ่งนี้ ฉันไม่มีเมื่อวานให้ใคร

จะเป็นจะตาย ขอไปให้ถึงดาว



เพราะฝันของฉันคือวันยิ่งใหญ่

ไม่มีสิ่งไหนได้มาเปล่าเปล่า

มุมหนึ่งแห่งแสง ที่แฝงความปวดร้าว

ยังส่องสกาวเมื่อมองด้วยตา



เจ็บ แต่ทำ บอบช้ำเรื่องธรรมดา

เพื่อดาว ดวงนั้น



ฉันมีเพียงแค่วันที่หวัง ไม่มีทางให้กลับหลังหัน

จ่ายความเป็นคน เพื่อแลกรางวัลให้ใจ

ฉันมีเพียงแค่วันพรุ่งนี้ ฉันไม่มีเมื่อวานให้ใคร

จะเป็นจะตาย



ฉันจะไปสู่วันที่หวัง ไม่มีทางให้กลับหลังหัน

จ่ายความเป็นคน เพื่อแลกรางวัลให้ใจ

ฉันมีเพียงแค่วันพรุ่งนี้ ฉันไม่มีเมื่อวานให้ใคร

จะเป็นจะตาย ขอไปให้ถึงดาว