
ต่อให้ดวงตะวันทอดทิ้งขอบฟ้า
ยามค่ำคืนราตรีไร้ดาวข้างจันทร์
แต่โปรดรู้เธอยังมีใครข้างกัน
ในทุกวันไม่จากไปไหน

สูดกลิ่นหอมต้องลมอาจจางจืดหาย
ดอกไม้งามเพียงใดร่วงโรย สักวัน
แต่ความรักของฉันที่มีให้กัน
ไม่แปรผัน ไม่เคยน้อยลง

เป็นเงาเฝ้าเคียงหัวใจ
เป็นมือใกล้กุมข้างกัน
นี่คือเพลงรักจากฉัน
ย้ำให้เธอฟังตลอดไป

ต่อให้ในทะเลไม่เหลือหยดน้ำ
ท้องฟ้าครามกลายเป็นเมฆดำ มืดหม่น
แต่จำไว้เธอยังมีฉันทั้งคน
ที่รักเธอไม่เคยเปลี่ยนไป

เป็นเงาเฝ้าเคียงหัวใจ
เป็นมือใกล้กุมข้างกัน
นี่คือเพลงรักจากฉัน
ย้ำให้เธอฟังตลอดไป

ต่อให้ในทะเลไม่เหลือหยดน้ำ
ท้องฟ้าครามกลายเป็นเมฆดำ มืดหม่น
แต่จำไว้เธอยังมีฉันทั้งคน
ที่รักเธอไม่เคยเปลี่ยนไป
หนึ่งความรักของฉันไม่แปรผันไป
เป็นเงาหัวใจเธอตลอดกาล
