หน้าไมค์สายเก่า ขอเพลงเศร้าให้ใจเหงาฟัง
คนรักหักหลังโทรขอเพลงฟังจึงยังอยู่ได้
ฟังเสียงดีเจคลายหม่น ดีกว่าฟังเสียงคนหลายใจ
ที่ชอบโทรมาอธิบาย ถึงสาเหตุที่ไปจากกัน

ให้ความเหงาผ่าน ลบเหตุการณ์ที่ทำร้ายใจ
เพลงที่ขอไปเหมือนพูดแทนใจถึงใครคนนั้น
ไม่ประสงค์ออกนาม แต่ประสงค์ออกเสียงคุยผ่าน
มีส่วนเลือกเพลงในรายการ ผ่านถึงแฟนดีเจทุกที่

ขอมอบเพลงนี้ ให้สายที่โทรมาก่อนนั้น
อาจจะเคยเจ็บมาเหมือนกัน จึงขอเพลงเหงาฟังทุกที
วอนพี่ดีเจสื่อสาร ว่าคนหัวอกเดียวกันยังมี
ใครหาแฟนไม่ได้ซักที ก็มาเป็นแฟนเพลงคลื่นเรา

หน้าไมค์สายเก่า ขอเพลงเศร้าเล่าแทนหัวใจ
ว่าเจ็บเพียงไหนยามคนเคยใช่ทำให้รักร้าว
เผื่อมีคนเคยโดนคล้ายกัน โทรมอบเพลงหน้าไมค์ให้เรา
จะได้ถอนพิษความเศร้า ลืมความเหงาด้วยเพลงแรงใจ

ขอมอบเพลงนี้ ให้สายที่โทรมาก่อนนั้น
อาจจะเคยเจ็บมาเหมือนกัน จึงขอเพลงเหงาฟังทุกที
วอนพี่ดีเจสื่อสาร ว่าคนหัวอกเดียวกันยังมี
ใครหาแฟนไม่ได้ซักที ก็มาเป็นแฟนเพลงคลื่นเรา

หน้าไมค์สายเก่า ขอเพลงเศร้าเล่าแทนหัวใจ
ว่าเจ็บเพียงไหนยามคนเคยใช่ทำให้รักร้าว
เผื่อมีคนเคยโดนคล้ายกัน โทรมอบเพลงหน้าไมค์ให้เรา
จะได้ถอนพิษความเศร้า ลืมความเหงาด้วยเพลง กินใจ