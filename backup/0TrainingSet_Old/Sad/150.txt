
ทำไมเธอ ถึงไม่เหมือนเก่า
ทำไมเธอ ถึงไม่รักเรา
ทำไมเธอ ถึงมอบทุกอย่าง ให้กับเขา
ทำไมเธอ ถึงอารมณ์ดี
ทั้งๆ ที่ฉันกำลังเศร้า
พยายามเข้าใกล้เท่าไร เธอก็ไม่เอา

เพิ่งได้รู้ ว่าฉันนั้นคือวิญญาณ ผู้ทุกข์ทรมาน
หลอกหลอนเธอมาตั้งนาน ไม่รู้ตัวว่าตาย
ฉันได้ตายไปจากใจของเธอ
กลายเป็นวิญญาณไร้ความหมาย ตั้งนานแล้ว

คำบอกรักกลายเป็นคำหลอกหลอน
คำออดอ้อนกลายเป็นทำให้รำคาญ
ต้องอ้อนวอน ขอพบหน้าเธอ เหมือนขอเศษทาน

ปรากฏตัวให้เธอเห็นที่ใด
เธอร้อนใจ รีบทักทายแล้วเดินผ่าน
ไม่มีแล้ว ยิ้มแห่งความสุข ตลอดกาล

เพราะว่าฉันคือวิญญาณ ผู้ทุกข์ทรมาน
หลอกหลอนเธอมาตั้งนาน ไม่รู้ตัวว่าตาย
ฉันได้ตายไปจากใจของเธอ
กลายเป็นวิญญาณไร้ความหมาย

คำขอร้องครั้งสุดท้ายถึงเธอ
คำพูดเธอจะปล่อยฉันไปได้
บอกมาเลยว่าหมดรักให้กัน ฉันควรต้องไป
ให้ฉันเป็นวิญญาณ (ให้ฉันนั้นเป็นวิญญาณ)
ที่หลุดพ้นทรมาน
