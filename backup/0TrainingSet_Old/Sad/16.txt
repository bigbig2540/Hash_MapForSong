ยามถ่ายภาพหมู่ ถึงได้สิทธิ์อยู่ใกล้ใกล้
นึกขำตัวเองในใจ ช่างเป็นไปได้เพียงนี้
รู้จักกันนานพอได้ แต่โอกาสเข้าใกล้ไม่มี
ก็เพราะไม่อาจโชคดี ได้เป็นคนที่เธอมอง

แต่ก็ไม่แคร์ ไม่ถูกเหลียวแลก็ช่าง
แอบปลื้มข้างเดียวห่างห่าง เท่านั้นที่ใจเรียกร้อง
ก็รู้เธอคือคนใช่ ที่ใครต่อใครอยากเป็นเจ้าของ
แค่แอบส่งตาเฝ้ามอง ยังมีคนจ้องเคืองใจ

ไม่เป็นไร ไม่ให้เธอเป็นภาระ
กับการดูแลหางตา ของคนที่ด้อยความหมาย
รำคาญหรือเปล่า ที่มีคนยืนบังเสายิ้มให้
หรือเคยหงุดหงิดมากไหม
ที่คล้ายคล้ายโดนใครแอบมอง

อยากมีรูปคู่ เอาไว้ดูส่วนตัวที่บ้าน
เฝ้าคอยโอกาสสำคัญ อยู่กันเพียงแค่เราสอง
ขอสิทธิ์แค่เดินเคียงข้าง ร่วมทางด้วยหางตามอง
ส่งรักไม่หวังครอบครอง ไปกองไว้ข้างห้องใจ

ไม่เป็นไร ไม่ให้เธอเป็นภาระ
กับการดูแลหางตา ของคนที่ด้อยความหมาย
รำคาญหรือเปล่า ที่มีคนยืนบังเสายิ้มให้
หรือเคยหงุดหงิดมากไหม
ที่คล้ายคล้ายโดนใครแอบมอง

อยากมีรูปคู่ เอาไว้ดูส่วนตัวที่บ้าน
เฝ้าคอยโอกาสสำคัญ อยู่กันเพียงแค่เราสอง
ขอสิทธิ์แค่เดินเคียงข้าง ร่วมทางด้วยหางตามอง
ส่งรักไม่หวังครอบครอง ไปกองไว้ข้างห้องใจ