เมื่อเจอะปัญหารุมเร้ามากมาย
เกินจุดที่ใจจะรับไหวเพียงลำพัง
เขื่อนความเข้มแข็งถูกกระแสน้ำตาโถมถั่ง
ใครจะเป็นฟางเส้นสุดท้ายให้พึ่งพา

จะบอกแม่พ่อก็กลัวท่านพลอยทุกข์ใจ
จะไม่บอกใครบ่าแบกไว้ก็เริ่มอ่อนล้า
เปิดกระเป๋าสตางค์ หยิบเบอร์โทรที่เธอให้มา
คงถึงเวลาใช้สิทธิ์โทรหาสักที

ขอคุยด้วยได้ไหม ยืมความห่วงใยมาใช้พยุงใจนี้
ฟังเสียงคนที่เข้าใจสักคำสองคำยังดี
อย่างน้อยก็รู้ว่ามีคนช่วยรับฟังปัญหา
ขอคุยด้วยได้ไหม ระหว่างรับสายยุ่งงานอะไรอยู่นะ
ขอบคุณที่ให้ โอกาสรบกวนเวลา
หนึ่งคำปรึกษา หมื่นหยดน้ำตาหยุดไหล

เธออาจสับสนในใจน่าดู
ที่ใครไม่รู้นำปัญหาโทรมาสุมใจ
อยากให้รับรู้ทุกถ้อยคำที่เธอถามไถ่
มีค่าต่อใจ คนไม่มีใครเหลือเกิน

ขอคุยด้วยได้ไหม ยืมความห่วงใยมาใช้พยุงใจนี้
ฟังเสียงคนที่เข้าใจสักคำสองคำยังดี
อย่างน้อยก็รู้ว่ามีคนช่วยรับฟังปัญหา
ขอคุยด้วยได้ไหม ระหว่างรับสายยุ่งงานอะไรอยู่นะ
ขอบคุณที่ให้ โอกาสรบกวนเวลา
หนึ่งคำปรึกษา หมื่นหยดน้ำตาหยุดไหล

เธออาจสับสนในใจน่าดู
ที่ใครไม่รู้นำปัญหาโทรมาสุมใจ
อยากให้รับรู้ทุกถ้อยคำที่เธอถามไถ่
มีค่าต่อใจเหงาเหงาดวงนี้เหลือเกิน