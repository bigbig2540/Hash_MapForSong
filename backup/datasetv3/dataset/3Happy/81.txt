พรหมลิขิตบันดาลชักพา 
ดลให้มาพบกันทันใด
ก่อนนี้อยู่กันแสนไกล พรหมลิขิตดลจิตใจ 
ฉันจึงได้มาใกล้กับเธอ

เออชะรอยจะเป็นเนื้อคู่ 
ควรอุ้มชูเลี้ยงดูบำเรอ
แต่ครั้งแรกที่พบเธอ ใจฉันเชื่อว่าแรกเจอ 
ฉันและเธอเป็นคู่สร้างมา

เนื้อคู่ ถึงอยู่แสนไกล ก็ไม่คลาดคลา…
มุ่งหวัง สมดังอุรา ไม่ว่าใครๆ

หากไม่ใช่คู่ครองแท้จริง 
จะแอบอิงรักยิ่งปานใด
ยากนักที่จะสมใจ คงพบเหตุอาเพศภัย 
พลัดกันไปทำให้คลาดคลา    ฮือ…

เราสองคนต่างเป็นเนื้อคู่ 
จึงชื่นชูรักใคร่บูชา
นี่เค้าว่าบุญหนุนพา 
พรหมลิขิตขีดเส้นมา ชี้ชะตามาให้ร่วมกัน

เราสองคนคงเป็นเนื้อคู่ 
เพียงแต่ดูรู้ชื่อโดยพลัน
ก็รู้สึกนึกรักกัน  จนฝันใฝ่ใจผูกพัน 
แม้ไม่ทันจะเห็นรูปกาย

ฉันเชื่อเพราะเมื่อพบเธอ ฉันเพ้อมากมาย
เฝ้าหลง พะวงไม่วาย ไม่หน่ายกมล

พรหมลิขิตบันดาลทุกอย่าง 
เป็นผู้วางหนุนทางมวลชน
ได้ลิขิตชีวิตคน มอบเนื้อคู่มาเปรอปรน 
ทั้งๆ ยังดลเธอให้คู่ฉัน    ฮื่อ…ฮื่อ



									