ไทยรวมกำลังตั้งมั่น		
จะสามารถป้องกันขันแข็ง
ถึงแม้ว่าศัตรูผู้มีแรง		
มายุทธ์แย้งก็จะปลาตไป
ขอแต่เพียงไทยเราอย่าผลาญญาติ	
ร่วมชาติร่วมจิตเป็นข้อใหญ่
ไทยอย่ามุ่งร้ายทำลายไทย		
จงพร้อมใจพร้อมกำลังระวังเมือง
ให้นานาภาษาเขานิยม		
ชมเกียรติยศฟูเฟื่อง
ช่วยกันบำรุงความรุ่งเรือง		
ให้ชื่อไทยกระเดื่องทั่วโลกา
ช่วยกันเต็มใจใฝ่ผดุง
บำรุงทั้งชาติศาสนา
ให้อยู่จนสิ้นดินฟ้า		
วัฒนาเถิดไทย ไชโย