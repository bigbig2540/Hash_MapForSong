นิ้วเดียวไหนเลยจะทำให้มือมีแรง
มดแดงช้างกลัวเพราะมันรวมตัวกันเป็นพลัง
จอมปลวกใหญ่โตด้วยมันพร้อมใจช่วยกันสร้างรัง
ชาติไทยของเราจะยืนอยู่ยั้ง ก็ด้วยพลังสามัคคีของไทย
คนเดียวสู้ตาย มักตายถ้ามันหมาหมู่
รวมกันเข้าสู้ สู้มันแล้วต้องมีชัย
กิ่งไผ่รวมกัน มันหักอย่างไรไม่ไหว
เราอยู่เป็นไทก็เพราะไทยร่วมใจสามัคคี
ผึ้งยังรักรวงหวงรังเหมือนดังชีวิต
ใบหญ้าใบนิดฟั้นเชือกลากช้างยังมี
ก้อนอิฐรวมกันก่อกำแพงแข็งแรงอย่างดี
หยดน้ำร่วมสามัคคีกลายเป็นทะเลกว้างไกลสุดตา
อย่าเอาความคิดใดใด มาแบ่งแยกไทยให้แตกเป็นสอง
ถึงรักคู่รัก รักพี่รักน้องก็ยังเป็นรองรักชาติยิ่งกว่า
ไทยจะอยู่ได้ไหมหากไทยไม่รักกันมา
ถ้าอยากเป็นไทไม่เป็นขี้ข้า
อย่าลืมกันว่าพลังสามัคคี