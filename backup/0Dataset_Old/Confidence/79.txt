พวกเรา
ประนอมกันเข้าเปนเสือป่า
ตั้งสัตย์โดยจินตนา
กตเวที
ปู่ย่าตายายไม่เสียดายชีวี
บำราบอรีเลื่องฤๅ
เราฤๅจักปล่อยให้ถอยศักดิ์ได้
จะรกำ ฤ จะลำบากเท่าไร
จนถึงว่าตัวจักตายเปนตาย
ขณะถึงคราวควรตาย
เกิดเปนชาติไทย	
ถึงอย่างไรไม่ยอมเปนทาษ
เหตุว่าเรารักชาติ
แลศาสนาเปนอาจิณ
เราหนอจงอารักษ์
รัฐจักรแลพระจอมแผ่นดิน
คอยผลาญสัตรูในนอกให้สิ้น	
แม้เสียชีพอย่าเสียสัตย์ ฯ