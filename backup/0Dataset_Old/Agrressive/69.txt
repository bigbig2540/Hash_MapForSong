
ไม่บอกว่าเหงา แปลว่าคงไม่เคยเหงา
แปลอะไรง่ายไปหรือเปล่า คิดเองตามใจ
ไม่เคยเรียกร้อง ก็คือไม่ต้องการอะไร
ไม่ต้องเอาใจ ไม่ต้องดูแล

มีแต่คนรัก ที่ไม่เคยให้ความรัก
การต้องนอนร้องไห้มันหนัก และมันไม่แฟร์
รอเธอแก้ไข รอแค่ไหนเธอก็ไม่แคร์
เมื่อเขามาแคร์ เธอจะให้คิดอะไร
ก่อนเธอจะถามว่าฉันทำไมเปลี่ยนใจ

ถามตัวเองว่าเธอดีพอ ให้ฉันต้องรอเธอหรือไง
เธอไม่เคยเห็นว่าฉันมีค่ามานานแค่ไหน
คนที่ละเลย ไม่เคยสนใจ
มีสิทธิ์เรียกร้องอะไรให้ใครเขา ต้องรอ

เจ็บกว่าไม่รัก ก็คือการบอกว่ารัก
เพียงแต่มีแค่ลมจากปาก ที่มายืนยัน
รอเธอไม่ไหว เธอรู้ไหมมันทรมาน
เหมือนไม่มีวัน ที่เธอจะเห็นอะไร
ให้บอกตรงๆ ไม่รู้จะรออะไร

ถามตัวเองว่าเธอดีพอ ให้ฉันต้องรอเธอหรือไง
เธอไม่เคยเห็นว่าฉันมีค่ามานานแค่ไหน
คนที่ละเลย ไม่เคยสนใจ
มีสิทธิ์เรียกร้องอะไร ให้ใครเขาต้องรอ

ถามตัวเองว่าเธอดีพอ ให้ฉันต้องรอเธอหรือไง
เธอไม่เคยเห็นว่าฉัน มีค่ามานานแค่ไหน
เมื่อมาสำคัญ ในวันสายไป
ก็ไม่ต้องโทษอะไร ว่าทำให้เราต้องจบแบบนี้
แค่เธอมองตัวเองดีๆ แล้วจะเข้าใจ
