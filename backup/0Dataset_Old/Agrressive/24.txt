จับได้คาหนังคาเขา ยังตีหน้าเศร้าเล่าความเท็จ เธอทำฉันเจ็บหัวเหม็ด สมควรแก่เหตุที่จะเลิกรา 
ก็เธอมันชอบเปลืองตัว ไม่อยากเกลือกกลั้วให้เปลืองน้ำตา คำแหลงเธอไร้ราคา อย่ามาปั้นน้ำเป็นตัว 
* ไม่อยากโง่ซ้ำซาก ไม่อยากหน้ามืดตามัว พอทีกับคำแก้ตัว ที่ไม่เคยคิดแก้ไข 
**คนดีชอบแก้ไข คนหลายใจชอบแก้ตัว หัวใจของเธอไม่ชัวร์ ยอมถอนตัวจากคนหลายใจ 
มีฉันคนเดียวไม่พอ ยังอ้อร้อมีใครต่อใคร มันเกินที่จะแก้ไข คงเป็นนิสัยถาวร 
คำแหลงไม่อยากได้ยิน เธอมันร้อยลิ้นกะลาวน ไม่ต้องสรรหาเหตุผล มันบัดสีจนหัวใจร้าวรอน 
ครั้งนี้ตำตาตำใจ คงไม่มีใครทนได้แน่นอน ไม่ขออาลัยอาวรณ์ กับคนอ้อร้อหลายใจ 

คนดีชอบแก้ไข คนอะไรชอบแก้ตัว หัวใจของเธอไม่ชัวร์ ยอมถอนตัวจากคนหลายใจ 
มีฉันคนเดียวไม่พอ ยังอ้อร้อมีใครต่อใคร มันเกินที่จะแก้ไข คงเป็นนิสัยถาวร