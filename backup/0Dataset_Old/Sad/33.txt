อีกคืนที่สายลมช่างเหน็บหนาว
แหงนมองดาวที่ริมข้างทาง
กอดกระชับตัวเองเอาไว้ พออุ่นใจในเมืองอ้างว้าง
ภาพจำสีจาง ย้อนคืนวันจากบ้านมาไกล

ปูทางฝันด้วยงานเหนื่อยล้า สะสางภาระที่เต็มสองไหล่
ทำงานบนตึกหลายสิบชั้น วันเวียนวันวิ่งวนวุ่นวาย
นอกกระจกใส ที่ขอบฟ้าไกลบ้านเราคอยอยู่

จากลูกสาวชาวนา มาเป็นลูกจ้างเขา
เพื่อนรักคือความเหงา เพื่อนแท้คือใจสู้
เป็นฟันเฟืองของเมืองเจริญ
ลำบากเหลือเกินใครบ้างจะรู้
ดาวที่มองดู สมมุติเป็นสายตาคนห่วงใย

สู้ไหวด้วยแรงใจทางบ้านส่งมา
ปัญหาใหญ่น้อยจึงพอรับได้
เลิกงานเดินกลับพร้อมความเหงา
ได้แสงดาวส่องเป็นเพื่อนใจ
หวังว่าเมืองไกล คงไม่ใจร้ายกับสาวบ้านนอก

จากลูกสาวชาวนา มาเป็นลูกจ้างเขา
เพื่อนรักคือความเหงา เพื่อนแท้คือใจสู้
เป็นฟันเฟืองของเมืองเจริญ
ลำบากเหลือเกินใครบ้างจะรู้
ดาวที่มองดู สมมุติเป็นสายตาคนห่วงใย

สู้ไหวด้วยแรงใจทางบ้านส่งมา
ปัญหาใหญ่น้อยจึงพอรับได้
เลิกงานเดินกลับพร้อมความเหงา
ได้แสงดาวส่องเป็นเพื่อนใจ
หวังว่าเมืองไกล คงไม่ใจร้ายกับสาวบ้านนอก

เลิกงานเดินกลับพร้อมความเหงา
ได้แสงดาวส่องเป็นเพื่อนใจ
หวังว่าเมืองไกล คงไม่ใจร้ายกับสาวบ้านนอก