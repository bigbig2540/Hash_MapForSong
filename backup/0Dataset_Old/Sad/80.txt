ก่อนเคยฟังเพลงรัก เพลงเศร้าใจ
ดูละคร ดูหนัง เรื่องใดไม่เคยร้องไห้
ไม่เข้าใจกับใครที่เศร้าไปกับมัน
ไม่เคยมองมา เมื่อรักต้องเลิกรา
เป็นอะไรหนักหนา แค่คนหนึ่งคนทิ้งไป
จะเป็นจะตายเลยหรือไง

แต่ฉันเปลี่ยนไป เมื่อพบเธอ
ทำให้ฉันรู้จักมุมมอง มากมาย
ที่ไม่เคยได้รู้เลย

คำว่ารักเพิ่งเข้าใจเมื่อพบเธอ
แต่คำว่าเจ็บ เพิ่งรู้เมื่อวันที่เธอนั้นทิ้งกันไป
คำว่ารักมีค่าเพราะเธอ 
และคำว่ารักเกือบฆ่าฉันตาย
ไม่คิดว่าวันนี้ เจอสัมผัสที่เจ็บเหลือเกิน

อยากจะลืม อยากลบภาพเธอไป
อยากให้ใจไม่สน ไม่จำเรื่องราวที่มี
เหนื่อยเต็มทีแทบอยากหยุดหายใจ
อยากตื่นมา แล้วพบฉันคนเก่า
ที่ไม่เคยต้องเหงาเศร้าใจเมื่อโดนทิ้งไป
ไม่ใส่ใจคำว่ารักเลย

คำว่ารักเพิ่งเข้าใจเมื่อพบเธอ
แต่คำว่าเจ็บ เพิ่งรู้เมื่อวันที่เธอนั้นทิ้งกันไป
คำว่ารักมีค่าเพราะเธอ 
และคำว่ารักเกือบฆ่าฉันตาย
ไม่คิดว่าวันนี้
ต้องเจอสัมผัสที่เจ็บเพราะเธอ