สายลมความหลังพัดหนังสือใจพลิกคืนหน้าเก่า
เลยถูกความเหงา รบเร้าให้คิดถึงเธอ
ก่อนเราเลิกกันเช้าเย็นทุกวันเห็นหน้าเสมอ
เมื่อชีวิตไม่มีเธอหัวใจก็เจอความเศร้ารุกราน

ถนนสายเดิมที่เข้ามาเติมคือความเปลี่ยวเปล่า
เลิกงานเริ่มเหงา เดินหนาวหัวใจกลับบ้าน
เพิ่งจะได้รู้การมีเธออยู่เป็นสิ่งสำคัญ
ก็ตอนที่ข้างกายฉัน ไม่มีเธอนั้นเหมือนในวันเก่า

มองภาพความหลังเป็นรูปสีจางตั้งบนหัวเตียง
ที่วันนี้เป็นได้เพียง ความสุขชั่วคราวของเรา
หยิบขึ้นมองทีไรน้ำตาไหลท่วมใจเหงาเหงา
ห้องนี้ทุกอย่างเหมือนเก่า ขาดคำว่าเราแค่เพียงคำหนึ่ง

สายลมเดียวดายยังพัดหัวใจให้หนาวทุกวัน
ได้เจอหน้ากัน แค่เพียงภาพฝันในความคิดถึง
เธออยู่แห่งไหนอยากฝากคำใจให้ฟังคำหนึ่ง
ชีวิตที่เหลืออีกครึ่ง ยังคอยวันหนึ่งที่เธอกลับมา

มองภาพความหลังเป็นรูปสีจางตั้งบนหัวเตียง
ที่วันนี้เป็นได้เพียง ความสุขชั่วคราวของเรา
หยิบขึ้นมองทีไรน้ำตาไหลท่วมใจเหงาเหงา
ห้องนี้ทุกอย่างเหมือนเก่า ขาดคำว่าเราแค่เพียงคำหนึ่ง

สายลมเดียวดายยังพัดหัวใจให้หนาวทุกวัน
ได้เจอหน้ากัน แค่เพียงภาพฝันในความคิดถึง
เธออยู่แห่งไหนอยากฝากคำใจให้ฟังคำหนึ่ง
ชีวิตที่เหลืออีกครึ่ง ยังคอยวันหนึ่งที่เธอกลับมา