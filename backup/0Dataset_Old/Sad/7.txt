มันเกิดอะไรกับใจของฉัน
ยิ่งชังยิ่งเก็บไปฝัน ยิ่งนานยิ่งหมั่นคิดถึง
เห็นเขายิ้มให้ หัวใจทำไมซาบซึ้ง
ก่อนเคยเฉยเมยบึ้งตึง คาดไม่ถึงว่าจะเปลี่ยนไป

เพียงห่างไกลกันหนึ่งวันก็เหงา
อยากลืมยิ่งอยากเจอเขา มันเหงาแทบอยู่ไม่ไหว
เริ่มคิดสองด้าน คัดค้านกันอยู่ในใจ
จะไปหาเขาดีไหม แต่อีกใจว่าไม่มีวัน

รักเขาหรือเปล่า เป็นไปไม่ได้
มันเรื่องอะไรทำไมต้องรักผู้ชายคนนั้น
แต่พอหลับตาภาพเขาก็ลอยมากับความฝัน
เหมือนแกล้งให้ทรมาน ช่างอัดอั้นหัวใจ

มันเกิดอะไรกับใจของฉัน
ยิ่งชังยิ่งเก็บไปฝัน ยิ่งนานยิ่งหวั่นยิ่งไหว
อยากให้เขาประคอง นั่งมองรวงทองวิไล
จะสุขหัวใจแค่ไหน ไม่อยากคิดไม่อยากฝัน

รักเขาหรือเปล่า เป็นไปไม่ได้
มันเรื่องอะไรทำไมต้องรักผู้ชายคนนั้น
แต่พอหลับตาภาพเขาก็ลอยมากับความฝัน
เหมือนแกล้งให้ทรมาน ช่างอัดอั้นหัวใจ

มันเกิดอะไรกับใจของฉัน
ยิ่งชังยิ่งเก็บไปฝัน ยิ่งนานยิ่งหวั่นยิ่งไหว
อยากให้เขาประคอง นั่งมองรวงทองวิไล
จะสุขหัวใจแค่ไหน ไม่อยากคิดไม่อยากฝัน