
อยากให้ดูข้อความเก่าๆ
ที่ยืนยันว่าครั้งหนึ่งเราเคยรักกัน
วันนั้นเธอเคยดีกับฉัน
เธออาจไม่นึกยินดี ที่วันนี้ฉันพูดถึงมัน
แต่อย่าหลอกตัวเองว่ามันไม่เคยมี

ยังไงก็ได้ไป ไม่จำเป็นอะไรต้องรีบหนี
คนที่รอเธอคงมี แต่ว่าคนๆ หนึ่งตรงนี้ไม่เหลือใคร

หมดรักก็แค่พูดลา เธอคงไม่มีปัญหาอะไรให้เจอ
แต่คนที่รักอยู่ คิดดูเถอะ ว่าจะผ่านวันนี้ยังไง
ไม่รู้ทำไมง่ายจัง เธอลบเลือนความหลังด้วยยางลบไหน
คนเคยรักกันมา น้ำตาไม่พอให้ไหล
ก็ช่างมันแค่นั้นใช่ไหม ใจคอ

ไม่มีที่ๆ เราเคยไป ไม่มีวันไหนๆ ที่เดินอยู่ข้างกัน
เมื่อคนที่จำได้มีแต่ฉัน
ยังเก็บทุกเรื่องดีๆ อยู่อย่างนี้เหมือนของสำคัญ
เธออาจจะลืมมัน แต่มันก็เคยมี

คนไปไม่ยากเย็น ไม่มีความจำเป็นต้องเดินหนี
ใจไม่อยู่ก็รู้ดี ต่อให้มีใครตายตรงนี้ก็คงไป

หมดรักก็แค่พูดลา เธอคงไม่มีปัญหาอะไรให้เจอ
แต่คนที่รักอยู่ คิดดูเถอะว่าจะผ่านวันนี้ยังไง
ไม่รู้ทำไมง่ายจัง เธอลบเลือนความหลังด้วยยางลบไหน
คนเคยรักกันมา น้ำตาไม่พอให้ไหล
ก็ช่างมันแค่นั้นใช่ไหม

ใช้เวลากี่ปีที่คบกัน เขาเข้ามาเท่านั้นจะไป
เรื่องของเรา ตั้งมากมาย ไม่มีผลกับใจเลยเหรอ

หมดรักก็แค่พูดลา เธอคงไม่มีปัญหาอะไรให้เจอ
แต่คนที่รักอยู่ คิดดูเถอะว่าจะผ่านวันนี้ยังไง
ไม่รู้ทำไมง่ายจัง ฉันลบเลือนความหลังอย่างเธอไม่ไหว
คนเคยรักกันมา น้ำตาไม่พอให้ไหล
ก็ช่างมันแค่นั้นใช่ไหม ใจคอ

แค่คำพูดดีๆ ก็คงไม่มีใช่ไหม โหดร้ายจริงๆ
