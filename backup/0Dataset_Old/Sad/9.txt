จากบ้านนอกมา ทำงานอยู่หน้าเครื่องคอม
ยิ้มแบบออมออม ใส่ชุดฟอร์มสาวมั่น
คนทางบ้านส่งเรียน ก็มั่นพากเพียรมาจนได้งาน
พูดคำได้ค่ะทั้งวัน ทำตามคำสั่งได้ปานหุ่นยนต์

เก็บไม่ทันกิน หนี้สินมีให้จ่ายประจำ
โอ้ย มันเวรกรรม แรงใจทยอยถอยร่น
ยังต้องกระเบียดกระเสียร
เจียดให้น้องเรียนอีกตั้งหลายคน
ถึงหนักเท่าใดก็ทน นั่งบ่นไปก็ใจเหนื่อยฟรี

ถึงมานั่งสบตากับเครื่องคอม
แต่ใจไม่ยอมหลงเทคโนโลยี
ยังคงคิดถึงคืนวันดีดี ภูผานาไร่น้ำใจไมตรี
ฟ้าที่ใสกว่านี้นะบ้านเราที่จากมา

จากบ้านนอกมา ทำงานอยู่หน้าเครื่องคอม
ขยันและอดออม พร้อมยิ้มสู้ฟันฝ่า
ถึงทำงานตึกสูง แต่สาวบ้านทุ่งไม่ลืมสัญญา
ส่งอีเมลสายตา ฝากข้ามขอบฟ้าสู่ท้องนาบ้านเรา

ถึงมานั่งสบตากับเครื่องคอม
แต่ใจไม่ยอมหลงเทคโนโลยี
ยังคงคิดถึงคืนวันดีดี ภูผานาไร่น้ำใจไมตรี
ฟ้าที่ใสกว่านี้นะบ้านเราที่จากมา

จากบ้านนอกมา ทำงานอยู่หน้าเครื่องคอม
ขยันและอดออม พร้อมยิ้มสู้ฟันฝ่า
ถึงทำงานตึกสูง แต่สาวบ้านทุ่งไม่ลืมสัญญา
ส่งอีเมลสายตา ฝากข้ามขอบฟ้าสู่ท้องนาบ้านเรา