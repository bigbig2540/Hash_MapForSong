ดอกไม้  ถึงมีกลิ่นหอมเพียงใด  
ไม่ช้าก็ร่วงโรย  
เหี่ยวเฉาไม่เหลือกลิ่นเอาไว้  

เปรียบกับรักเธอ  ไม่เคยเฉา  
กลิ่นยังหอมยวลใจ  
สัมผัสรักเธอ  อิ่มเอมใจ

วันนี้  ก็เหมือนวันที่ฉันเจอเธอ  
รอยยิ้มเมื่อแรกเจอ  
ความรักเธอไม่ต่างจากวันนั้น

เธออยู่ข้างกาย  
ร่วมความเหงา  ร่วมสุขทุกคืนวัน  
ตัวฉันโชคดี  ได้มีเธอ

* ขอบคุณที่รักและห่วง  
ห่วงใยอยู่เสมอ         
อาจทำให้เธอเหน็ดเหนื่อย
แต่เธอไม่เคยจากฉันไป

** มีแต่เธอนั้น ไม่จากไปไหน  
ถึงฟ้าจะไม่สดใส  เธอนั้นก็ยังอยู่
อยู่ปลอบใจฉัน  ไม่ให้ท้อใจ  
ข้ามพ้นเรื่องที่เลวร้าย  
นางฟ้าคนเดิมของฉัน 

อย่างฉัน  ก็เหมือนคนไม่เหลืออะไร  
ไม่พร้อมเท่ากับใคร  
สุดท้ายเธอเลือกอยู่กับฉัน
แต่สิ่งสำคัญ   นั่นคือรัก  เธอให้ฉันมานาน  
ไม่คิดต้องการสิ่งใดๆ

( * , ** )

ไม่มีสิ่งใดสำคัญ  เท่ากับเธอ    
หากปราศจากรักเธอ    จะอยู่อย่างไร

( ** )									