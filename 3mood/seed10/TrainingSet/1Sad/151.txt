หัวใจสลาย  เมื่อเธอเดินไปกับเขา
ไม่คำนึงถึงเรื่องราว  ที่เราต่างคนเคยสร้างมา
ประโยชน์อันใด  ที่เธอจะคืนกลับมา
อย่างห่วงใยและเวทนา  เหมือนกลัวว่าฉันจะตาย

* ถ้าจะมาไม่มาทั้งใจ         ก็กลับไปเสียดีกว่า
ครึ่งกลางค้างคา  เอามาให้ใคร
ไม่รักไม่ว่า  แต่อย่าสงสาร
ไม่เคยต้องการคนมาเห็นใจ
ยังไม่ตาย  ก็อยู่กันไปก็เท่านั้น

หากอยู่กับเขา  อย่ามีเยื่อใยกับฉัน
เขาจะเจ็บและช้ำพอกัน  ถ้ารู้ว่าเธอปันใจ

( * )

หากอยู่กับเขา  อย่ามีเยื่อใยกับฉัน
อยากให้เธอรักเขานานนาน ที่มันผ่านมาให้แล้วไป
อย่าแบ่งใจมา   จะรักเขาแล้วจงคงมั่น
เขาจะเจ็บและช้ำพอกัน  ถ้ารู้ว่าเธอปันใจ
แสนจะเจ็บและช้ำไปนาน เมื่อรู้ว่าเธอปันใจ									