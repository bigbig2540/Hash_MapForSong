ทุกทุกครั้งที่เขาทำให้เธอต้องเจ็บ 
ทำให้เธอต้องช้ำใจ (ทำให้เธอต้องร้องไห้)
ที่เขาหายไปเป็นวันๆ 
ให้เธอเฝ้าโทร แต่ไม่เคยรับสาย 
(ไปอยู่กับใคร อยู่ที่ไหน)
แล้วทุกครั้งเธอก็คิดว่าตัวเธอจะต้องแข็งแรง 
(ต้องตัดใจไปจากเขา)
แต่ไม่ว่าจะกี่ครั้ง เธอก็ทำมันไม่ได้เลย… 

ต้องเจ็บและช้ำสักเท่าไหร่
กว่าตัวเธอนั้นจะเข้าใจและยอมรับ 
จะต้องให้เขาทำร้ายเธอกี่ครั้ง
ถึงเธอจะเปิดตาแล้วมองเห็น 
เธอจะร้องไห้ทำไม 
ในเมื่อเขานั้นไม่เคยสนใจ 
เก็บความรักของเธอให้กับ คนที่ห่วงใย 
และมองเห็นคุณค่าของเธอ…

เขาไม่รู้ว่าเธอต้องนอนร้องไห้
ทุกทุกคืนเวลา ที่เขาไม่กลับมา 
ถึงเขารู้เขาคงไม่สนใจอะไร 
เพราะว่าในสายตา
ของเขามองเธอด้วยความเย็นชา 
ทุกทุกครั้งเธอก็ทนแม้ว่าเธออยากจะต้องแข็งแรง 
(อยากจะตัดใจไปจากเขา)
แต่ในใจเธอก็รู้ ว่าเธอทำมันไม่ได้เลย… 

*ต้องเจ็บและช้ำสักเท่าไหร่
กว่าตัวเธอนั้นจะเข้าใจและยอมรับ 
จะต้องให้เขาทำร้ายเธอกี่ครั้ง
ถึงเธอจะเปิดตาแล้วมองเห็น 
เธอจะร้องไห้ทำไม ในเมื่อเขานั้นไม่เคยสนใจ 
เก็บความรักของเธอให้กับ คนที่ห่วงใย 
เพราะเขาไม่เคยเห็น… 
ความรักที่เธอให้เขาไปหมดใจ 
(ไม่เคยขออะไรจากเขา)
แต่มาวันนี้ วันที่เขาทิ้งเธอไป 
เธอยังหวัง หวังว่าเขาจะกลับมา 
มาหาเธอ (ไม่ว่าจะนานเท่าไหร่) 
ก็จะรอ…

จะรอคอยเขาไปทำไม 
เธอจะไปสนใจอะไรกับคนอย่างเขา 
ไม่มีเขาคนที่ลวงหลอก
คงไม่ตายหรอก อยากบอกให้รู้เอาไว้
ไม่ว่าจะช้ำซักเท่าไหร่ 
เวลาจะเยียวยาให้เธอหายดี 
และเธอจะรู้ว่ายังมีคนที่ห่วงใย… 

(*)




									