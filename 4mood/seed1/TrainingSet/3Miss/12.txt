อยู่เคียงข้างกันในสายตา
ยังคงเฝ้ามองจากสายลม
อาจไม่ยินในเสียงเธอ
แต่คงรู้สึกในหัวใจ
อาจไม่ได้บอกในเรื่องราว
แต่ใจที่ว่างเปล่าอยากให้เธอ

เฝ้าคิดถึงวันต่อไป หลับฝันด้วยความอุ่นใจ
อยู่ในอ้อมกอดแห่งสายใย
ให้ก้าวเดินอย่างปลอดภัย
พรุ่งนี้ให้ฟ้าสดใส อย่าเป็นทุกข์ใจมีชีวิตที่แสนดี

อาจไม่ได้อยู่ในสายตา
ในวันที่เธอต้องล้มลง
คงไม่ได้เจ็บไปด้วยกัน
ไม่เคียงข้างกันในวันฝนพรำ
คงไม่ได้ยินเสียงน้ำตา
ในวันที่ฝ่าเปลวคลื่นไป แต่อยากให้เธอ
ก้าวเดินด้วยจิตใจ เข้มแข็งจนวันสุดท้าย
ไม่มีเมฆหมอกในหัวใจ ให้รู้ความจริงจากใจ
ไม่รบกวนใจดวงไหน
ตอบแทนทุกสิ่ง กับคนที่ชิดใกล้
อยากให้ใจของเธอ เข้าใจในทุกสิ่ง
ไม่มีความหมายจริง กับสิ่งอยู่นอกสายตา

เฝ้าคิดถึงวันต่อไป หลับฝันด้วยความอุ่นใจ
อยู่ในอ้อมกอดแห่งสายใย
ให้ก้าวเดินอย่างปลอดภัย
พรุ่งนี้ให้ฟ้าสดใส อย่าเป็นทุกข์ใจมีชีวิตที่แสนดี

(till…fade)
									