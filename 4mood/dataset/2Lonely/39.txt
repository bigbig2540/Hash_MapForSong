ปิดตัวเองให้มืดมน อย่างคนที่ไร้ความคิด
ปล่อยชีวิต ยึดติดกับคำว่ารอ

ในความรัก ในความหวัง
มีความช้ำคอยซ้ำรอยต่อ
ตอกย้ำว่าต้องรอ…เรื่อยไป

กับความรักที่เลื่อนลอย ที่ลดน้อยลงทุกที
เท่าที่มีข้างกายคือความเงียบเหงา

อยากมีเธอเคียงข้างกาย
ไขว่คว้าได้เพียงแค่เงา
อ้างว้างและเหน็บหนาว 
เหงาในหัวใจ

* เหนื่อยจนท้อ ต้องรออีกนานเท่าไหร่
ความรักของเรามันคงสุดทาง
เหนื่อยเพียงไหน
เมื่อมันยิ่งรอ ยิ่งหมดความหวัง
ความฝันคงไม่มีวันเป็นจริง

** เหนื่อยจนท้อ ต้องรออีกนานเท่าไหร่
ยิ่งหวัง ยิ่งไกลออกไปทุกที
เหนื่อยและล้า     
ไขว่คว้าเท่าไหร่ไม่ถึงเธอสักที
สิ่งที่เจอวันนี้ ฉันมีแต่ความว่างเปล่า

จะวันนี้ จะวันไหน จะยังเฝ้ารออย่างนี้
กี่เดือนปีเลยผ่านจะรอเรื่อยไป
ด้วยดวงใจที่มั่นคง จะนานแสนนานเท่าไหร่
แต่หัวใจ ยังย้ำทุกวันว่ารอ

(* , **)

สิ่งที่รู้วันนี้ ฉันมีแต่คำว่ารอ									