เพียงลำพังผู้เดียว ในราตรีไร้ดาว
เหลือแค่ความว่างเปล่า ไม่มีแม้เงา ให้ใจหาย
ในราตรีมืดมน มีใครเป็นคนแนบกาย
แต่เหมือนไม่มีผู้ใด 
ฉันยังเหงาใจ อย่างสุดแสน

คนเดียวเท่านั้น 
อยากขอหัวใจ ซบไว้ในอ้อมแขน
ใครกันหนอ 
จะพร้อมทดแทนชีวิต   ที่ยังขาดไป

ใครหนอ ใครกัน คือคนที่ยอมมอบใจ
ใครหนอจะเติมราตรีไร้ดาว
เป็นคืนที่ดาวพร่างพราย ให้กับฉัน

รอมานานเหลือเกิน รอมานานแสนนาน
ฟ้าก็พาให้เรามาใกล้ชิดกัน อยู่ตรงนี้
เป็นเธอใช่ไหม
ที่พร้อมมอบใจ ซบไว้ในอ้อมแขน 
เธอใช่ไหม
จะพร้อมทดแทนชีวิตที่ยังขาดไป

เธอหรือคือเธอ คือคนที่ยอมมอบใจ
เราสองจะเติมราตรีไร้ดาว
เป็นคืนที่ดาวพร่างพราย 

เธอหรือคือเธอ คือคนที่ยอมมอบใจ 
เราสองจะเติมราตรีไร้ดาว
เป็นคืนที่ดาวพร่างพราย ให้แก่กัน

ในคืนนี้ก็จะมีฟ้างามที่เคียงอยู่ คู่ดวงดาว
ในอ้อมแขนก็จะมีสองเรา ที่จะเคียงคู่กัน...

เธอหรือคือเธอ คือคนที่ยอมมอบใจ
เราสองจะเติมราตรีไร้ดาว
เป็นคืนที่ดาวพร่างพราย ให้แก่กัน 
ฮืม...ให้แก่กัน 






									