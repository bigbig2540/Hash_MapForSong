ผิดเองที่ฉัน ไว้ใจเธอจนมากไป ไม่คิดเลยว่าเธอจะทำร้าย
ทั้งที่ฉันรักเธอ หมดชีวิตก็ให้เธอได้ นี่หรือคือการตอบแทน

หลอกกันให้รัก แล้วก็ไปอย่างง่ายดาย เหลือเพียงความทรงจำที่โหดร้าย
ไหนว่ารักกันจริง จะไม่ทิ้งฉันสาบานได้ สุดท้ายก็ลวงหลอกฉัน

* เกลียดแผลที่อยู่ในใจ จะลบมันไปยังไง
เสียใจที่โดนหักหลังอย่างนี้
เกลียดแผลที่อยู่ในใจ ไม่รู้เมื่อไรจะลืมสักที
ต้องรออีกนานเท่าไหร่ บาดแผลที่กลางหัวใจจะลบเลือน
(ต้องใช้เวลาเท่าไหร่ ตัวฉันจะมีหัวใจแกร่งเหมือนเดิม)

บทเรียนครั้งนี้ ซื้อด้วยใจที่ฉันมี ถือมันเป็นราคาความปวดร้าว
เพราะรักมากเกินไป จึงไม่คิดว่ารักของเรา จะต้องลงเอยอย่างนี้

(ซ้ำ */ *)									